<html>
	<head>
		<title>WEB SİTESİ ÖĞRENİYORUM</title>
		<style type="text/css">
			html{
			 scroll-behavior:smooth;
			}
		</style>
	</head>
	<body style="font-family:calibri; font-size:14pt; background-color:#BCBCBC; color:navy;">
		<a name="sayfabasi"></a>
		<h3> MENÜ</h3>
			<a href="#adlandirma_sistemi">Adlandırma Sistemi</a> |
			<a href="#protista_alemi">Protista Âlemi</a> |
			<a href="#tablo">Tablo 8.1</a> 
		
		
		<h1>CANLILARIN SINIFLANDIRILMASI</h1>
		<img src="media/siniflandirma1a.jpg"  >

		<h2>SINIFLANDIRMA</h2>
				<p>Bugün, yaklaşık 1,8 milyon farklı organizma çeşidinin var olduğu bilinmekte ve her yıl
			birkaç bini daha teşhis edilmektedir. Bazı uzmanlar, 10 milyon kadar farklı organizma
			türünün var olduğunu kabul etmektedir. Organizmaların vücudu, 5 mikron çapındaki
			bakteriden 100 metreden daha boylu sekoya ağaçlarına değişmektedir.
			Bu çok büyük çeşitlilikteki organizma sayısı ile uğraşmak için, biyologlar, uluslararası
			geçerli bir sisteme göre, organizmaları tanılar ve adlandırırlar. Bu, çeşitli canlılar ve
			bunların özellikleri hakkında birbiriyle iletişim kuran bilim adamlarının işini kolaylaştırır.
			Taksonomi, canlıların sınıflandırılması ve adlandırılması ile ilgili biyoloji dalıdır.</p>


			<h3>8-1 Eski Sınıflandırma Tasarları</h3>
				<p>Eski sınıflandırma girişimlerinin hepsinde, canlılar, bitkiler alemi ve hayvanlar alemi
			olarak iki büyük gruba ayrılmıştır. Bu iki grup da çeşitli şekillerde alt bölümlere
			ayrılmıştır.
			Sınıflandırmada ilk büyük ilerleme, İngiliz doğa bilimci John Ray tarafından 1600 'lerin
			ortasında yapılmıştır. Ray, 18.000 'den fazla farklı bitki çeşidini tanıladı ve sınıflandırdı.
			Aynı zamanda, birkaç değişik hayvan grubunun üyelerini de sınıflandırdı. Her bir farklı
			organizma çeşidi için tür terimini de ilk kullanan Ray olmuştur. Ray, bir türü, yapısal
			olarak aynı olan ve karakteristiklerini döllerine aktaran bir organizma grubu olarak
			tanımladı. Daha geniş bir grupta bir araya getirilen yakın akraba türlere cins adı verildi.
			Akraba cinsler bir sonra gelen daha geniş gruplara sıralandılar.
			İsveçli botanikçi Carolus Linnaeus çoğunlukla çağdaş taksonominin kurucusu olarak
			bilinir. Linnaeus, halen kullanılan, organizmaları sınıflandırma ve isimlendirme
			yöntemlerini kurmuştur. Fazlasıyla kullanışlı sisteminde, bitki ve hayvanlar kolaylıkla
			tanınabilecek bir şekilde düzenlenmiştir. Ray gibi, Linnaeus de, kurduğu sınıflandırma
			sisteminde, temel olarak yapısal benzerlikleri kullanmıştır.</p>


			<h3>8-2 Sınıflandırma Kategorileri</h3>

			<p>Linnaeus ile günümüz arasındaki zamanda, taksonomistler sınıflandırma sistemine bazı
			kategoriler eklemişleredir. En geniş ve en kapsamlı kategori alemdir. En dar kategori
			53
			türdür. Canlıların sınıflandırılmasında, çoğunlukla kullanılan kategoriler: alem, şube,
			sınıf, takım, familya, cins ve tür.
			Yakın türler bir cinste, yakın cinsler bir familyada, yakın familyalar bir takımda, yakın
			takımlar bir sınıfta, yakın sınıflar bir şubede ve yakın şubeler bir alemde gruplandırılır.</p>

			<a name="adlandirma_sistemi"></a>
			<h3>8-3 Adlandırma Sistemi</h3>


			<p>Organizmaları adlandırma sistemine nomenclature denir. Organizmaları
			adlandırmanın modern sistemi, Linnaeus tarafından türetilmiştir. Linnaeus 'den önce, her
			bir tür, türü tanımlayan bir miktar Latince kelimenin izlediği, cinsinin ismi ile
			tanımlanmaktaydı. Bazı durumlarda, cins adını, sekiz veya on kelimelik bir dizi
			izleyebilmekteydi. Linnaeus, kitaplarında her bir türü, ikisi de Latince, sadece bir tek
			tanımlayıcı kelimenin izlediği, cinsinin adı ile tanılamıştır. Her bir cins içinde, türlerin
			tanılanmasında, bir kelime asla iki kez kullanılmamıştır. Bugün kullanılan sistem de
			budur.</p>


			<p>Her bir organizma çeşidinin iki-kelimeli sistemle kimliğinin belirlenmesi, binominal
			(“iki adlı”) nomenclature olarak bilinir. Bu bir kişinin tanıtılmasında, bir ad ve bir
			soyadın kullanılması sitemine benzemektedir. Cins ismi kişinin soyadına, tür ismi de adına
			karşılık gelmektedir.</p>


			<h3>Şekil 8-1. Bilimsel ve yaygın ad.</h3>


			<p>Günümüz biyolojisinde, her bir organizma çeşidinin bilimsel adı olan, iki kelimeli bir
			Latince adı vardır. İlk kelime cins ismidir, ikincisi cins içinde bu türü tanılar. Diğer
			yandan, bitki ve hayvanların büyük çoğunluğunun her dilde kullanılan toplumsal adları
			vardır. Ancak bazı nedenlerle bu adlar, bilimsel kullanım için uygun değildir. Öncelikle,
			alışılmış adlar çoğu kez yanıltıcı ve hatalı olabilmektedir. Örneğin İngilizce'de yıldızbalığı
			olarak adlandırılan denizyıldızı (beşparmak) bir balık değildir. Gümüşbalığı aynı zamanda
			bir böceğin adıdır. Diğer yandan, bir türün farklı birkaç alışılmış adı da olabilmektedir.
			</p>

			<p>Kuzey Amerika'daki alakarganın, Cyanocitta chiristata maviceket, mısır hırsızı ve yuva
			hırsızı gibi adları vardır. Türkçe 'de Kestane kargası, Garrulus glandarius (L.), alakarga,
			ayrılık kargası, meşe kargası, gisa kuşu olarak da bilinir. Bazı durumlarda, aynı genel ad
			iki veya daha fazla farklı türler için kullanılmaktadır. Böğürtlen (Rubus spp.), çeşitli
			ülkelerde sayıları on dolayında olabilen ve toplam tür sayısı 400'ün üzerinde olan çeşitli
			bitki türlerine verilen addır. Bu türlerden bir tanesi, lezzetli ve güzel kokulu meyvesinden
			dolayı kültüre alınan ahududu, Rubus ideus L. 'dur. Son olarak, toplumsal adlar dilden
			dile değişir. Köpek, İngilizce “dog”, İspanyolca “perro” ve Japonca “inu” dur. Ancak,
			Canis lupus familiaris L. bilimsel adı, her ülkedeki zoologlar tarafından anlaşılır.</p>


			<h3>8-4 Modern Taksonomi</h3>

			<p>1800 'lü yılların ortalarına kadar bilim adamlarının çoğu her bir türü sürekli ve
			değişmez bir şekil olarak düşünürlerdi. Bir türün tanımlanması, o tür için standart olarak
			hizmet görecek tip numune denilen tek bir örneğe dayandırılmıştır. Tip numune
			varyasyonlarının çok az bir öneminin olduğu kabul ediliyordu. Bugün, türlerdeki
			varyasyonların, türlerin hayatta kalabilmesi için önemli oldukları bilinmektedir.
			Bu gerçek, 1859 yılında ortaya atılan evrim kuramından sonra fark edilmiştir. Bu
			kuram uzun bir zaman döneminde, bir türün ya çevre koşullarına tepki vererek değiştiği
			ya da ortadan kalktığını ileri sürmektedir.
			Bugün, bir tür, doğada kendi içinde üreyen benzer organizmaların doğal bir grubu ya
			da populasyonu olarak tanımlanmaktadır. Eğer bir türün üyeleri uzun bir zaman süresince
			bağımsız olarak üreyen, birbirinden ayrılmış gruplar meydana getirirse, her bir grup özel
			çevrenin uygun koşulları ve isteklerine bağlı olarak farklı gelişecektir. Sonuçta, ayrılmış
			gruplar ayrı türler olarak sınıflandırılabilecek kadar farklı olabilmektedirler. Bu yüzden
			taksonomistler sınıflandırmalarını yapısal benzerlikten daha başkalarına
			dayandırmaktadırlar. Sınıflandırmacılar, belirli proteinlerde amino asit dizilişi, embriyonik
			gelişme modeli, davranış gibi biyokimyasal benzerlikleri ve fosillerin incelenmesini de
			değerlendirmektedirler.
			Taksonomide sağlanan ilerlemeye rağmen, hala çözümlenmemiş, ortada duran
			problemler vardır. Bunların çoğu en basit canlıları, özellikle mikroorganizmaları
			kapsamaktadır. Bu canlı formlar çoğunlukla, kolayca kategorilere ayrılamayacak kadar
			büyük çeşitlilikte, karmaşık formlar gösterir.</p>
			
			<img src="media/buyuk_taksonomik_gruplar.jpg" >
			<h2>BÜYÜK TAKSONOMİK GRUPLAR</h2>

			<h3>8-5 Organizma Alemleri</h3>
			<p>Tüm eski sınıflandırma girişimlerinde, canlılar, bitkiler alemi ve hayvanlar alemi olarak
			iki büyük gruba ayrılmıştır. Bu sistem büyük organizmalar için iyi işlemektedir. Ağaçlar,
			çayırlar, çiçekler ve çalılar kuşkusuz bitkidirler. Kurbağalar, balıklar, böcekler, kuşlar ve
			kediler besbelli hayvandırlar. Ancak, bazı organizmalar bitki ve hayvanların her ikisine de
			benzer özellikler gösterir. Örneğin, bir hücreli, kamçılı bir organizma olan Euglena, bitkiler
			gibi fotosentez yapmanın yanında bir hayvan gibi yer değiştirerek kendiliğinden hareket
			edebilir. Euglena sınıflandırmada problem çıkarır.
			Açıkça hayvan veya bitki olmayan organizmaları sınıflandırma problemini çözmek için,
			taksonomistler modern sınıflandırma sistemlerine yeni alemler eklemektedirler. Bununla
			birlikte, kaç tane ek aleme ihtiyaç olduğu ve bu alemlere hangi organizmaların
			yerleştirileceği üzerinde evrensel bir birlik yoktur. Her bir olası düzenlemenin bazı
			üstünlükleri ve bazı sakıncaları vardır. Basit organizmaları sınıflandırmak için tamamen
			tatmin edici bir yolun olacağı görünmüyor.
			Burada beş/altı alemli bir sınıflandırma sistemini tanıtacağız. Bu beş/altı alem Monera
			(archaebacteria ve eubacteria), Protista, Fungi, Plantae ve Animalia 'dır. Bu sistem büyük
			organizma grupları arasındaki belirli çok temel farkları vurgulamaktadır. Aynı zamanda,
			bir dereceye kadar alemler içindeki sınıflandırmayı da kolaylaştırmaktadır. Bu beş alemin
			genel özellikleri aşağıda kısaca tanıtılmıştır.</p>


			<h3>8-6 Monera Alemi</h3>
			<p>Monera aleminin üyeleri çoğunlukla birhücreliler olmakla, bazı çeşitleri zincirler,
			salkımlar veya birbirine tutunmuş hücre kolonileri oluştururlar. Moneran hücreler diğer
			hücrelerden temelde farklıdırlar. Bu hücrelerin zarlı, organize olmuş bir çekirdekleri
			yoktur. Mitokondrium, lizozom ve Golgi yapıları gibi diğer hücrelerde bulunan pek çok
			organelden yoksundurlar. Hücre duvarları vardır, fakat bu bitkilerdeki hücre çeperlerinden
			kimyasal bakımdan farklıdır.Monera aleminin sadece iki şubesi vardır, bunlar bakteriler ve mavi-yeşil alglerdir.
			Bakterilerin çoğu fotosentez yapmazlar ve besinleri çevreden absorbe etmek
			zorundadırlar. Mavi-yeşil algler klorofil içerir ve fotosentez yaparlar. Ancak, bu klorofil
			kloroplastların kapsamında değildir.
			Ancak önceden Monera (Bakteriler ve Mavi-Yeşil Algler/Bakteriler) alemi içinde
			değerlendirilen Arkebakteriler (Archaebacteria) bazı özellikleri nedeniyle ayrı bir grup
			olarak ele alınmaktadır. Arkebakteriler, Monera içinde gerçek peptidoglikan yapıları
			olmayan ve bazı özellikleri bakımından bakterilerden ayrı bir grup olarak tanımlanan, aşırı
			sıcak, aşırı tuzlu ortamlarda yaşayabilen mikroorganizmalardır. Arkebakteriler, Hücre
			duvarlarında peptidoglikan katman bulunmayan ve karakteristik ribozomal RNA baz
			sırasıyla gerçek bakterilerden ayrılan, yoğun tuz içeren sıvı ortamda, yüksek ısıda, aerob,
			anaerob veya fakültatif koşullarda yaşayabilen prokaryot organizmalardır.</p>

			<a name="protista_alemi"></a>
			<h3>8-7 Protista Alemi</h3>
			<p>Protista aleminin üyeleri ya birhücreliler veya çok basit çokhücreli organizmalardır.
			Protist hücreler daha karmaşık organizmaların hücreleri gibi organize olurlar. Bu hücreler,
			bir zarla kuşatılmış çekirdek ve farklı çeşitlerde hücre organellerini içerirler. Farklı protosit
			çeşitleri vardır. Bazıları, hücre duvarları ve kloroplastlarda klorofili olan bitki hücrelerini
			andıran algler'dir. Bazısı hücreleri klorofil ve hücre duvarından yoksun olan, hayvan
			hücrelerine benzer, kendiliğinden hareket edebilen protozoalardır. Bazısı mantarlara
			benzer. Euglena gibi, bazıları klorofil içerir ve fotosentez yapar, bunun yanında protozoa
			gibi kendi etrafında hareket eder.</p>


			<h3>8-8 Mantarlar Alemi</h3>
			<p>Geçmişte fungi (tekil, fungus) aleminin üyeleri, hayvanlardan çok bitkileri andırdığı için
			bitkiler alemine dahil edilmiştir. Ancak, mantarlarla bitkiler arasındaki büyük farklar, pek
			çok biyologu, mantarları ayrı bir aleme koymaya yöneltmiştir. Mantarlar klorofil
			içermezler ve besin sentezleyemezler. Bunun yerine, besin taneciklerini organizma
			dışında sindiren enzimler salgılarlar, daha sonra besini absorbe ederler. Bazı mantarlar
			birhücreli iken, diğerleri olağandışı çok hücreli formlara sahiptir. Mantarların hücre
			organelleri ve zarla çevrili belirgin çekirdekleri vardır. Mantarların sahip olduğu hücre
			duvarları, bitki hücre çeperlerinden kimyasal olarak farklıdır.</p>


			<h3>8-9 Bitkiler Alemi</h3>
			<p>Bitkileri, yeşil, kahverengi ve kırmızı algleri, yosunları, kızılyaprakları ciğerotlarını ve
			damarlı bitkileri içeren plantae aleminin üyeleridir. Bitkiler, algler dışında gerçek bir doku
			ve organ organizasyon düzeyi gösterirler. Bitkiler kendi kendilerine yer değiştirecek
			hareket yapamazlar. Yaklaşık tüm bitkiler fotosentez yürütürler. Bitki hücrelerindeki
			klorofil kloroplastlarda bulunur. Bütün tracheophyte'ler, sporofit generasyonlarında
			damarlı dokular ksilem ve floem içerir.</p>

			<h3>8-10 Hayvanlar Alemi</h3>
			<p>Hayvanlar çoğunlukla organ ve organ sistemi organizasyon düzeyi gösteren animalia
			aleminin üyeleridir. Hayvanların çoğu, hayat devresinin en az bir kısmı sırasında kendi
			kendilerine yer değiştirerek hareket edebilirler. Hayvanlar fotosentez yürütemezler
			böylece besinlerini çevreden sağlamak zorundadırlar. Hayvanların çoğu besinlerini aktif
			olarak arar. Duyu organları, beyin ve vücudun bir ucunda toplanmış ağız ile, vücut
			düzenleri bu faaliyeti destekler. Hayvanların pek çok çeşidinin çok özelleşmiş duyusal
			sistemleri, iyi gelişmiş beyinleri ve karmaşık türdeki hareketlere izin veren sinir-kas
			sistemleri vardır. Hayvanlarda, eşeyli üreme eşeysiz üremeden çok daha yaygındır. Bazı
			türlerde özelleşmiş kur yapma davranışı vardır ve anne-babanın yavruları koruması
			yaygın olabilmektedir.</p>


			<h3>8-11 Taksonomik Anahtar</h3>


			<p>Taksonomik bir anahtar, organizmaları tanılama ve sınıflandırma aracıdır. Anahtarların
			çoğu ikili bölmelidir. Her biri belirli bir karakteri tanımlayan birer çift ifade dizilerinden
			oluşur. Bu karakteristikler, genellikle kolayca görülen ve ölçülen, örneğin bir hayvanda
			kemik olup olmadığı ya da mevcut bacakların sayısı gibi belirli yapıların bulunup
			bulunmamasıdır. Bu karakteristiklere bir örnek, bir hayvanın omurgasının olup olmadığı.
			Omurgası varsa, yüzgeç ya da solungaçlarının olup olmadığı. Yüzgeç ya da solungaçlar
			yoksa, vücudun pullarla kaplı olup olmadığı gibi. Bu tür karakteristik çiftler dizisi
			seçilerek, bilinmeyen bir organizma tanılanabilir. Kuşkusuz, her bir adımda daha da
			küçük gruplandırmalar yapabilmek için, her bir tercih basamağının uygun bir sırada
			düzenlenmesi gerekir.</p>

			<a href="#sayfabasi">Sayfa Başına Git</a>
			<a name="tablo"></a>
			<h3>Tablo 8-1. Bir teşhis anahtarından örnek bir bölüm.</h3>
			1.a Kanatlar yok veya tam gelişmemiş 2 <br>
			1.b Kanatlar iyi gelişmiş 6 <br>
			2.a Bacaklar yok; dişiler için Psychidae (kısmen) <br>
			2.b Bacaklar var 3 <br>
			3.a Dişiler için Psychidae (kısmen) <br>
			3.b Dişiler için değil 4 <br>
			4.a Nokta gözler (ocelli) var Noctuidae (kısmen) <br>
			4.b Nokta gözler yok 5 <br>
			5.a Abdomen sık pullu veya dikenli veya sert <br>
			kıllı koyu gri pullu <br>

		
	</body>
</html>

